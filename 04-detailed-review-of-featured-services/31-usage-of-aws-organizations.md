# 32. AWS Organizations
AWS Organizations, büyümeyle birlikte ortamlarınızı merkezi olarak yönetmenize ve idare etmenize ve AWS kaynaklarınızı ölçeklendirmenize yardımcı olur. AWS Organizations’ı kullanarak programlama yoluyla yeni AWS hesapları oluşturabilir ve kaynak ayırabilir, iş akışlarınızı düzenlemek için hesapları gruplandırabilir, yönetim amacıyla hesaplara veya gruplara politikalar uygulayabilir ve tüm hesaplarınız için tek bir ödeme yöntemi kullanarak faturalamayı basitleştirebilirsiniz. 

Ayrıca, AWS Organizations diğer AWS hizmetleriyle entegredir, bu nedenle merkezi yapılandırmaları, güvenlik mekanizmalarını, denetim gerekliliklerini ve kuruluşunuzda yer alan hesaplar arasındaki kaynak paylaşımını tanımlayabilirsiniz. AWS Organizations, herhangi bir ek ücret olmadan tüm AWS müşterileri tarafından kullanılabilir.

## 32.1. Avantajları

- AWS Organizations, programlama yoluyla yeni AWS hesapları oluşturmanızı sağlayarak ortamınızı hızlı bir şekilde ölçeklendirmenize yardımcı olur. Bir AWS hesabı, kaynaklarınız için bir container görevi görür. Birden fazla hesap kullanmak size yerleşik güvenlik sınırları kazandırır. Ayrıca, ekiplerinize atanmış hesaplar sağlayarak ekiplerinizi güçlendirir; böylece AWS CloudFormation StackSets kullanarak kaynakları ve izinleri otomatik olarak tedarik edebilirsiniz. 
- Organizations’ı, ekiplerinize belirlediğiniz güvenli sınırlar içerisindeyken ihtiyaç duydukları kaynaklar ile oluşturma özgürlüğü sunan politikalar uygulamak için kullanabilirsiniz. Hesapları, bir uygulama veya hizmet için çalışan bir grup hesap olan kurum birimleri (OU) içerisinde düzenleyerek OU’larınız için hedeflenen yönetim sınırları oluşturmak amacıyla hizmet denetim politikaları (SCP) uygulayabilirsiniz. 
- Hesaplardan gelen tüm etkinliklerin değiştirilemez bir günlüğünü oluşturmak için AWS CloudTrail’i kullanarak uygun ölçekte denetimi yönetin. AWS Backup ile yedekleme gereksinimlerinizi uygulayabilir ve izleyebilir veya AWS Config ile önerilen yapılandırma kriterlerinizi kaynaklar, AWS bölgeleri ve hesaplar arasında merkezi olarak tanımlayabilirsiniz. Ayrıca, hesaplar arası güvenlik denetimleri belirlemek veya hesaplar arasında uygulanan politikaları yönetmek ve görmek için AWS Control Tower’ı kullanabilirsiniz. Bunların yanı sıra, güvenlik hizmetlerini merkezi olarak yönetme (Amazon GuardDuty ile tehditleri tespit etme veya AWS IAM Access Analyzer ile istenmeyen erişimleri inceleme) yoluyla kaynaklarınızı koruyabilirsiniz.
- AWS Single Sign-On (SSO) ve Active Directory’niz ile kurumunuzdaki herkes için kullanıcı odaklı izin yönetimini basitleştirin. İş kategorileri için özel izinler oluşturarak az ayrıcalıklı uygulamalar kullanın. Ayrıca, hizmet denetim politikalarını (SCP) kullanıcılara, hesaplara veya OU’lara uygulayarak AWS hizmetlerine erişimi kontrol edebilirsiniz.
- AWS Resource Allocation Management (RAM) ile kritik kaynakları kuruluşunuz içerisinde paylaşarak kaynak kopyalanmasını azaltabilirsiniz. Organizations aynı zamanda AWS License Manager ile yazılım lisans anlaşmalarınızı yerine getirmenize ve AWS Service Catalog ile BT hizmetlerine ve özel ürünlere yönelik bir kataloğu elinizde bulundurmanıza yardımcı olur.
- AWS Organizations, tek bir fatura ile maliyetleri basitleştirmenizi ve miktar üzerinden yapılan indirimlerden faydalanmanızı sağlar. Ayrıca, AWS Compute Optimizer ve AWS Cost Explorer gibi hizmetler ile kuruluşunuzda kullanımı optimize edebilirsiniz.

Kısaca özetlemek gerekirse; firmalar birden fazla AWS hesabı yaratarak işlemlerini bu alt hesaplara böler. Departmanlar olarak bölünen bu hesapların bir çatı altında bulundurularak toplu faturalandırması sağlanır. Böylelikle AWS tarafından sunulan indirimlerden yararlanır iken aynı zamanda şirket alt bölümlerine ayrılmış hesaplar sayesinde departmanlar arasında yeterli izolasyon sağlanmış olur.
