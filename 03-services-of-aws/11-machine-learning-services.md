# 12. Makine Öğrenimi Servisleri
## 12.1. Amazon Augmented AI (Amazon A2I)
![105](https://github.com/fatihes1/AWS-ile-Bulut-Bilisimin-Temelleri/assets/54971670/52d05eca-3bb5-4e24-ae28-a7d1dfedc499)

Bazı makine öğrenimi uygulamaları hassas verilerin doğruluğundan emin olmak, sürekli iyileştirmeler sağlamak ve modelleri güncellenen tahminlerle yeniden eğitmek için insan gözetimi gerektirir. Ancak bu durumlarda, çoğunlukla sadece makine öğreniminin veya sadece insanların olduğu sistemler arasında seçim yapmak zorunda kalırsınız. Şirketler ise hem makine öğrenimi sistemlerini iş akışına entegre ederek hem de istenen hassasiyeti garanti altına almak üzere sonuçları insan gözetimi altında tutarak iki sistemin iyi yanlarını tek bir potada eritmek istiyor. 

Amazon Augmented AI, insanlar tarafından incelenmesi gereken iş akışlarını oluşturmayı kolaylaştıran bir makine öğrenimi hizmetidir. İnsan incelemesi imkanlarını tüm geliştiricilere sunan Amazon A2I, AWS'de veya başka bir yerde çalıştırılması fark etmeksizin, insan inceleme sistemleri oluşturmanın veya çok sayıda insan inceleyiciyi yönetmenin getirdiği ağır yükleri ortadan kaldırmaktadır.

## 12.2. Amazon CodeGuru
![106](https://github.com/fatihes1/AWS-ile-Bulut-Bilisimin-Temelleri/assets/54971670/54bc2a1f-84ec-4a52-89e2-953e0d30cd92)

Amazon CodeGuru, kod kalitesini iyileştirmek için akıllı öneriler sağlayan ve bir uygulamanın en maliyetli kod satırlarını belirleyen bir geliştirici aracıdır. CodeGuru'yu mevcut yazılım geliştirme iş akışınıza entegre ederek uygulama geliştirme sırasında kod incelemelerini otomatikleştirin, uygulamanın üretim sırasındaki performansını sürekli olarak izleyerek kod kalitesini iyileştirme, uygulama performansını artırma ile toplam maliyeti azaltma konularında öneriler ve görsel ipuçları sağlayın. 

CodeGuru Reviewer, uygulama geliştirme sırasında kritik sorunları, güvenlik açıklarını ve bulunması zor olan hataları tespit etmek için makine öğrenimi ve otomatik akıl yürütme kullanır. Bununla beraber kod kalitesini iyileştirmek için öneriler sağlar. 

CodeGuru Profiler, geliştiricilerin bir uygulamanın en maliyetli kod satırlarını bulmasına yardımcı olarak uygulamalarının çalışma süresi davranışını anlamalarına ve kod verimsizliklerini ortadan kaldırmalarına, performansı iyileştirmelerine ve işlem maliyetlerini büyük ölçüde azaltmalarına yardımcı olur.

## 12.3. Amazon Comprehend
![107](https://github.com/fatihes1/AWS-ile-Bulut-Bilisimin-Temelleri/assets/54971670/0b99076c-f674-41bb-9011-226bca94cf1e)

Belgelerdeki metinlerden, müşteri destek biletlerinden, ürün incelemelerinden, e-postalardan, sosyal medya akışlarından ve çok daha fazlasından değerli öngörüleri ortaya çıkarır. Sigorta talepleri gibi belgelerden metin, anahtar kelime öbekleri, konular, duygu analizi ve çok daha fazlasını ayıklayarak belge işleme iş akışlarını basitleştirir. Makine öğrenimi deneyimi gerektirmeden belgeleri sınıflandırmak ve terimleri belirlemek için bir model eğiterek işletmenizi farklılaştırır. Belgelerden kişisel bilgileri (PII) tespit edip düzenleyerek hassas verilerinizi koruyun ve bu verilere kimlerin erişebileceğini kontrol edebilirsiniz.

## 12.4. Amazon DevOps Guru
![108](https://github.com/fatihes1/AWS-ile-Bulut-Bilisimin-Temelleri/assets/54971670/aa04d287-99b0-47d5-a4eb-9be95310c132)

Amazon DevOps Guru, bir uygulamanın operasyonel performansını ve erişilebilirliğini iyileştirmeyi kolaylaştırmak için tasarlanmış, makine öğrenimi (ML) destekli bir hizmettir. DevOps Guru, normal çalışma düzenlerinden sapan davranışları tespit etmeye yardımcı olur ve böylece, operasyonel sorunları müşterileriniz etkilenmeden çok daha önce belirleyebilirsiniz. 

DevOps Guru, Amazon.com ve AWS'nin anormal uygulama davranışlarını (örneğin yüksek gecikme süresi, hata oranları ve kaynak kısıtlamaları) belirleme konusunda yıllara dayanan operasyonel mükemmelliğiyle geliştirilen makine öğrenimi modellerini kullanır ve olası kesintilere veya hizmet aksaklıklarına neden olabilecek kritik sorunların ortaya çıkarılmasına yardımcı olur. DevOps Guru, kritik bir sorun tespit ettiğinde otomatik olarak bir uyarı gönderir ve ilgili anormalliklerin bir özetini, olası temel nedenini, ayrıca sorunun ne zaman ve nerede oluştuğuna ilişkin bağlamı sunar. DevOps Guru, mümkün olduğunda sorunun nasıl çözüleceğine ilişkin tavsiyeler de sunar. 

Tek tıklamayla dağıtım sayesinde DevOps Guru, AWS uygulamalarınızdaki operasyonel verileri otomatik olarak alır ve operasyonel verilerinizdeki sorunları görselleştirmek için tek bir pano sunar. Manuel kurulum ya da ML uzmanlığı gerekmeden AWS hesabınızdaki tüm kaynaklar, AWS CloudFormation yığınlarınızdaki kaynaklar veya AWS etiketlerine göre gruplandırılan kaynaklar için DevOps Guru'yu etkinleştirerek kullanmaya başlayabilirsiniz.

## 12.5. Amazon Elastic Inference
![109](https://github.com/fatihes1/AWS-ile-Bulut-Bilisimin-Temelleri/assets/54971670/a44c42f9-ba80-4e10-8344-af1df5ba3fb8)

Amazon Elastic Inference, derin öğrenme çıkarımı çalıştırma maliyetini %75'e varan oranda azaltmak için Amazon EC2 ve SageMaker bulut sunucularına veya Amazon ECS görevlerine düşük maliyetli GPU destekli hızlandırma eklemenize olanak tanır. Amazon Elastic Inference; TensorFlow, Apache MXNet, PyTorch ve ONNX modellerini destekler. 

Çıkarım, eğitilmiş bir model kullanarak tahminde bulunma işlemidir. Derin öğrenme uygulamalarında, çıkarım iki nedenle toplam operasyonel maliyetlerin %90 kadarını oluşturur. Bu nedenlerden ilki, bağımsız GPU bulut sunucularının çıkarım için değil, genellikle model eğitimi için tasarlanmış olmasıdır. Eğitim işleri, yüzlerce veri örneğini paralel şekilde toplu olarak işlerken, çıkarım işleri genellikle tek bir girdiyi gerçek zamanlı olarak işler ve bu nedenle az miktarda bir GPU işlemi kullanır. Bu, bağımsız GPU çıkarımını maliyet açısından verimsiz hale getirir. Öte yandan, bağımsız CPU bulut sunucuları matris işlemleri için özelleştirilmemiştir ve bu nedenle derin öğrenme çıkarımı için genellikle çok yavaştır. Söz konusu nedenlerden ikincisi, farklı modellerin farklı CPU, GPU ve bellek gereksinimleri olmasıdır. Bir kaynak için optimizasyon yapmak, diğer kaynakların yeterince kullanılmamasına ve daha yüksek maliyetlere neden olabilir. 

Amazon Elastic Inference, kodunuzda değişiklik yapmadan herhangi bir EC2 veya SageMaker bulut sunucusu tipine ya da ECS görevine doğru miktarda GPU destekli çıkarım hızlandırması ekleyerek bu sorunların üstesinden gelmenizi sağlar. Amazon Elastic Inference sayesinde AWS'de uygulamanızın genel işlem ve bellek gereksinimlerine en uygun CPU bulut sunucusunu seçebilir ve ardından, kaynakları verimli bir şekilde kullanmanıza ve maliyeti düşürmenize olanak tanıyan doğru miktarda GPU destekli çıkarım hızlandırmasını ayrı şekilde yapılandırabilirsiniz.

## 12.6. Amazon Forecast
![110](https://github.com/fatihes1/AWS-ile-Bulut-Bilisimin-Temelleri/assets/54971670/06dae4e3-52df-4a85-acea-8b566850898c)

Amazon.com ile aynı teknolojiyi kullanarak milyonlarca öğeyi tahmin edip operasyonları ölçeklendirir. Ayrıntılı bir düzeyde doğru tahminlerle envanteri optimize edin ve israfı azaltır. Sermaye kullanımını iyileştirin ve uzun vadeli kararları daha güvenle almanıza yardımcı olur. Değişen talep düzeylerini karşılamak için optimum personel ile müşteri memnuniyetini artırır.

## 12.7. Amazon Fraud Detector
![111](https://github.com/fatihes1/AWS-ile-Bulut-Bilisimin-Temelleri/assets/54971670/2981fee5-a1d4-44bc-84b5-9bf0000c2bf8)

Geçmiş makine öğrenimi (ML) deneyimi olmadan dolandırıcılık algılama modelleri oluşturmanıza, dağıtmanıza ve yönetmenize yardımcı olur. Doğru, özelleştirilmiş bir dolandırıcılık algılama modeli oluşturmak için geçmiş verilerinizden ve 20 yılı aşkın Amazon deneyiminden öngörüler elde edersiniz. Dolandırıcılığı hemen tespit etmeye başlarsınız, özelleştirilmiş iş kurallarıyla modelleri kolayca geliştirebilir ve kritik tahminler oluşturmak için sonuçları dağıtabilirsiniz.

## 12.8. Amazon HealthLake
![112](https://github.com/fatihes1/AWS-ile-Bulut-Bilisimin-Temelleri/assets/54971670/cecbfb6f-dca4-452b-a317-ba2ec8e3801b)

Sağlık verilerini dakikalar içinde depolayabilen, dönüştüren, sorgulayan ve analiz eden AWS servisidir. Kolay arama ve sorgulama için, yapılandırılmamış verilerden doğal dil işleme (NLP) ile anlam çıkarabilirsiniz. Amazon SageMaker makine öğrenimi (ML) modellerini ve Amazon QuickSight analizlerini kullanarak sağlık verileriyle tahminlerde bulunmanızı sağlar. “Hızlı Sağlık Hizmetleri Birlikte Çalışabilirlik Kaynakları” (FHIR) formatı gibi birlikte çalışabilirlik standartlarını desteklemektedir. Reçeteler, prosedürler ve teşhisler dahil olmak üzere hasta sağlığı verilerinin eksiksiz ve kronolojik bir görünümünü oluşturmanıza yardımcı olur.

## 12.9. Amazon Kendra
![113](https://github.com/fatihes1/AWS-ile-Bulut-Bilisimin-Temelleri/assets/54971670/f2c5c957-4f27-4d04-ab8c-1e82ce11a877)

Amazon Kendra, makine öğrenimiyle (ML) desteklenen akıllı bir arama hizmetidir. Kendra, çalışanlarınızın ve müşterilerinizin aradıkları içerikleri, kuruluşunuzun içinde birden fazla konuma ve içerik deposuna dağılmış olsa bile kolayca bulabilmesi için web sitelerinize ve uygulamalarınıza yönelik kurumsal aramayı baştan yaratıyor. 

Amazon Kendra'yı kullanarak, çok miktarda yapılandırılmamış veri arasından arama yapmanız gerekmeden, ihtiyaç duyduğunuzda sorunlarınızın cevabını bulabilirsiniz. Amazon Kendra tam olarak yönetilen bir hizmettir. Bu nedenle sunucu tedarik etmenize ve makine öğrenimi modeli oluşturmanıza, eğitmenize veya dağıtmanıza gerek yoktur.

## 12.10. Amazon Lex
![114](https://github.com/fatihes1/AWS-ile-Bulut-Bilisimin-Temelleri/assets/54971670/1cd29361-66a4-4991-856a-d008e1fa169a)

Etkileşimli yapay zekâ destekli chatbot’lar oluşturmanızı sağlayan AWS servisidir. Birçok dilde amacı anlayan, bağlamı koruyan ve basit görevleri otomatikleştiren yapay zekayı kolayca ekleyebilirsiniz. Çok kanallı etkileşimli yapay zekayı, donanım veya altyapı konusunda endişelenmeden tek tıklamayla tasarlayabilir ve dağıtabilirsiniz. Verileri sorgulamak, iş mantığı yürütmek, performansı izlemek ve daha fazlası için diğer AWS hizmetlerine sorunsuzca bağlanabilir.

## 12.11. Amazon Lookout for Equipment
![115](https://github.com/fatihes1/AWS-ile-Bulut-Bilisimin-Temelleri/assets/54971670/1d00d8da-ee59-438d-921d-b75aac91738a)

Tahmine dayalı bakımın başarılı bir şekilde gerçekleştirilmesi için benzersiz işletim koşullarınızda tüm makine sensörlerinizden toplanan belirli verilerin kullanılması ve ardından yüksek düzeyde doğru tahminler sağlamak için makine öğreniminin (ML) uygulanması gerekir. Fakat ekipmanınız için bir ML çözümü uygulamak zor ve zaman alıcı olabilir. 

Amazon Lookout for Equipment, ML uzmanlığı gerektirmeksizin ekipmanınız için yalnızca verilerinize dayalı bir makine öğrenimi modelini otomatik olarak eğitmek üzere ekipmanınızdaki sensörlerden gelen verileri (ör. jeneratördeki basınç, kompresörün akış hızı, fanların devir sayısı) analiz eder. Lookout for Equipment, sensörlerden gelen verileri gerçek zamanlı olarak analiz etmek ve makine arızalarına yol açabilecek erken uyarı işaretlerini doğru bir şekilde tanımlamak için eşsiz ML modelinizi kullanır. Böylece ekipman anormalliklerini hızlı bir şekilde ve hassasiyetle tespit edebilir, sorunları hızla teşhis edebilir, maliyetli kesinti süresini azaltmak için harekete geçebilir ve yanlış uyarıları azaltabilirsiniz.

## 12.12. Amazon Lookout for Metrics
![116](https://github.com/fatihes1/AWS-ile-Bulut-Bilisimin-Temelleri/assets/54971670/51a365e0-3b1a-4729-a648-88df54054a12)

Metriklerdeki anormallikleri otomatik olarak tespit edip ve temel nedenini belirleyen AWS servisidir. Amazon Lookout for Metrics, satış gelirinde veya müşteri edinme oranlarında ani bir düşüş gibi iş ve operasyonel verilerdeki anormallikleri (yani normdan aykırı değerleri) otomatik olarak tespit etmek ve teşhis etmek için makine öğrenimini (ML) kullanır. Birkaç tıklamayla Amazon Lookout for Metrics'i Amazon S3, Amazon Redshift ve Amazon Relational Database Service (RDS) gibi popüler veri depolarının yanı sıra Salesforce, Servicenow, Zendesk gibi üçüncü taraf SaaS uygulamalarına bağlayabilirsiniz. Sonrasında Marketo'yu seçin ve işiniz için önemli olan metrikleri izlemeye başlayın. Amazon Lookout for Metrics, anormallikleri algılamak için kullanılan geleneksel yöntemlerden daha hızlı ve doğru bir şekilde bu kaynaklardan gelen verileri otomatik olarak inceler ve hazırlar. Sonuçları ayarlamak ve zaman içinde doğruluğu artırmak için tespit edilen anormallikler hakkında geri bildirim de sağlayabilirsiniz. Amazon Lookout for Metrics, aynı olayla ilgili anormallikleri bir araya getirerek ve olası temel nedenin bir özetini içeren bir uyarı göndererek, tespit edilen anormallikleri teşhis etmeyi kolaylaştırır. Ayrıca, işiniz için en önemli olan şeylere dikkatinizi öncelik verebilmeniz için anormallikleri önem derecesine göre sıralar.

## 12.13. Amazon Lookout for Vision
![117](https://github.com/fatihes1/AWS-ile-Bulut-Bilisimin-Temelleri/assets/54971670/b8a984ec-d0ed-4df2-84c5-a750a477b736)

Kalite denetimini otomatikleştirmek için görüntü işleme kullanarak ürün kusurlarını tespit eden AWS servisidir. En az 30 görüntüyle canlı işlem hattınızdaki anormallikleri tespit etmek için kolayca bir makine öğrenimi (ML) modeli oluşturur. Hem hasarları azaltmak ve önlemek hem de üretim kalitesini artırmak için görsel anormallikleri gerçek zamanlı olarak belirler. Olası sorunları tespit etmek ve düzeltici önlem almak için görsel inceleme verilerini kullanarak planlanmamış kesinti sürelerini önleyin ve operasyonel maliyetleri azaltır.

## 12.14. Amazon Monitron
![118](https://github.com/fatihes1/AWS-ile-Bulut-Bilisimin-Temelleri/assets/54971670/38df840e-a4cd-4a48-919e-44bc408e6175)

Tahmine dayalı bakım ve makine öğrenimi ile ekipmandaki plansız kesinti süresini azaltan AWS servisidir. Makine öğrenimi (ML) ile makine sorunlarını henüz gerçekleşmeden tespit edip ve harekete geçmenizi sağlar. Amazon Monitron'un uçtan uca sistemi vasıtasıyla hem kolay kurulum hem de otomatik ve güvenli analiz ile ekipmanları dakikalar içinde izlemeye başlayabilir. Amazon Monitron mobil ve web uygulamalarına girilen teknisyen geri bildirimlerinden öğrendiği için sistemin doğruluğunu sürekli olarak geliştirebilirsiniz.

## 12.15. Amazon Personalize
![119](https://github.com/fatihes1/AWS-ile-Bulut-Bilisimin-Temelleri/assets/54971670/357c0e6a-4367-405c-b2ad-d6f1bc55a764)

Kişiselleştirilmiş gerçek zamanlı kullanıcı deneyimlerini uygun ölçekte daha hızlı oluşturmayı sağlayan AWS servisidir. Amazon Personalize, geliştiricilerin Amazon.com tarafından gerçek zamanlı kişiselleştirilmiş öneriler için kullanılan makine öğrenimi (ML) teknolojisiyle aynı teknolojiyi kullanarak uygulamalar oluşturmalarını sağlar. 

Amazon Personalize, geliştiricilerin belirli ürün önerileri, kişiselleştirilmiş ürün yeniden sıralamaları ve özelleştirilmiş doğrudan pazarlama dâhil olmak üzere çok çeşitli kişiselleştirme deneyimleri sunabilen uygulamalar oluşturmalarını kolaylaştırır. Amazon Personalize, perakende ile medya ve eğlence gibi sektörler genelinde müşterilere oldukça özelleştirilmiş öneriler sunmak üzere katı statik kurallara dayalı öneri sistemlerinin ötesine geçen ve özel ML modellerini eğiten, ayarlayan ve dağıtan tam olarak yönetilen bir makine öğrenimi hizmetidir. 

Amazon Personalize gerekli alt yapıyı tedarik eder ve verileri işleme, özellikleri tanıma, en iyi algoritmaları kullanma ve modelleri eğitme, optimize etme ve barındırma dâhil olmak üzere tüm ML işlem hattını yönetir. Bir uygulama programlama arabirimi (API) yoluyla sonuç alır ve minimum ücret ya da peşin taahhüt olmadan yalnızca kullandığınız kadar ödeme yaparsınız. Tüm veriler özel ve güvenli olmak üzere şifrelenir ve yalnızca kullanıcılarınız için öneriler oluşturmanız amacıyla kullanılır.

## 12.16. Amazon Polly
![120](https://github.com/fatihes1/AWS-ile-Bulut-Bilisimin-Temelleri/assets/54971670/693d2464-9af0-4968-b57b-76944e5ff156)

Derin öğrenimi kullanarak metni gerçek hayattakine benzer konuşmaya dönüştüren AWS servisidir. Amazon Polly, Standart TTS seslerine ek olarak sunduğu nöral metin seslendirme (NTTS) sesleri sayesinde yeni bir makine öğrenimi yaklaşımıyla konuşma kalitesinde gelişmiş iyileştirmeler sağlar. Polly’nin Nöral TTS teknolojisi, haber anlatımı kullanım örneklerine uyarlanmış bir Haber Spikeri okuma stilini de destekler. 

Son olarak, Amazon Polly Brand Voice, kuruluşunuz için özel bir ses oluşturabilir. Bu, özel olarak kuruluşunuzun kullanması için bir NTTS sesi oluşturmak üzere Amazon Polly ekibiyle iş birliği yapacağınız özel bir çalışmadır.

## 12.17. Amazon Rekognition
![121](https://github.com/fatihes1/AWS-ile-Bulut-Bilisimin-Temelleri/assets/54971670/1594eba7-8b07-49bc-a702-6ecc634d3fae)

Makine öğrenimiyle görüntü ve video analizinizi otomatikleştiren AWS servisidir. Sıfırdan makine öğrenimi (ML) modelleri ve altyapı oluşturmadan uygulamalarınıza önceden eğitilmiş veya özelleştirilebilir görüntü işleme API'lerini hızla ekleyebilirsiniz. Milyonlarca görüntüyü ve videoyu dakikalar içinde analiz edin ve yapay zekâ (AI) ile insan görsel inceleme görevlerini artırabilirsiniz. Tam olarak yönetilen yapay zekâ yetenekleriyle iş gereksinimlerinize göre ölçeği artırın veya azaltın ve yalnızca analiz ettiğiniz görüntüler ve videolar için ödeme yaparsınız.

## 12.18. Amazon SageMaker
![122](https://github.com/fatihes1/AWS-ile-Bulut-Bilisimin-Temelleri/assets/54971670/f203d7d4-f307-4aa1-b84f-86f5e12cc4eb)

Tam olarak yönetilen altyapı, araçlar ve iş akışlarıyla her türlü kullanım örneği için makine öğrenimi (ML) modelleri oluşturan, eğiten ve dağıtan AWS servisidir. SageMaker Canvas ile görsel bir arabirim kullanarak makine öğrenimi tahminleri yapar. SageMaker Studio ile verileri hazırlayabilir, modelleri oluşturabilir, eğitip ve dağıtabilirsiniz. SageMaker MLOps ile modelleri uygun ölçekte dağıtıp ve yönetebilirsiniz.

## 12.19. Amazon SageMaker Data Labeling
![123](https://github.com/fatihes1/AWS-ile-Bulut-Bilisimin-Temelleri/assets/54971670/0c127140-9c4e-4420-b835-1737dacadec1)

Makine öğrenimi modellerinin eğitimi için yüksek kaliteli veri kümeleri oluşturmanızı sağlayan AWS servisidir. Amazon SageMaker, iki veri etiketleme teklifi sunar: Amazon SageMaker Ground Truth Plus ve Amazon SageMaker Ground Truth. Her iki seçenek de görüntüler, metin dosyaları ve videolar gibi ham verileri tanımlamanıza ve makine öğrenimi modelleriniz için yüksek kaliteli eğitim veri kümeleri oluşturmak amacıyla bilgilendirici etiketler eklemenize olanak tanır.

- ***Amazon SageMaker Ground Truth Plus Amazon*** 
SageMaker Ground Truth Plus ile etiketleme uygulamaları oluşturmak ya da etiketleme iş gücünü kendi başınıza yönetmek zorunda kalmadan kolayca yüksek kaliteli eğitim veri kümeleri oluşturabilirsiniz. Amazon SageMaker Ground Truth Plus, veri etiketleme maliyetlerini %40'a varan oranda azaltmaya yardımcı olur. Amazon SageMaker Ground Truth Plus, ML görevleri üzerine eğitilmiş uzman bir iş gücü sunar ve veri güvenliği, gizlilik ve uygunluk gereksinimlerinizi karşılamaya yardımcı olur. Siz yalnızca verilerinizi yüklersiniz ve Amazon SageMaker Ground Truth Plus, sizin adınıza veri etiketleme iş akışları oluşturup bu iş akışlarını yönetir.

- ***Amazon SageMaker Ground Truth***
Hem veri etiketleme iş akışlarınızı oluşturma ve yönetme hem de kendi veri etiketleme iş gücünüzü yönetme esnekliğine sahip olmak istiyorsanız Amazon SageMaker Ground Truth'u kullanabilirsiniz. SageMaker Ground Truth, verileri etiketlemeyi kolaylaştıran bir veri etiketleme hizmetidir ve size Amazon Mechanical Turk, üçüncü taraf sağlayıcılar ya da kendi özel iş gücünüzle insan yorumcular kullanma seçeneği sunar.

## 12.20. Amazon Textract
![124](https://github.com/fatihes1/AWS-ile-Bulut-Bilisimin-Temelleri/assets/54971670/7f3c8818-5714-4e27-9cde-996e3d7495ff)

Basılı metni, el yazısını ve verileri istediğiniz belgeden otomatik olarak ayıklayan AWS servisidir. Yapay zekâ (AI) kullanarak, yapılandırma veya şablona gerek duymadan belgelerden tablolar ve formlar gibi metin ve yapılandırılmış verileri ayıklar. Belgelerden ilişkileri, yapıları ve metinleri ayıklayarak basit optik karakter tanımanın (OCR) ötesine geçebilirsiniz. Sağlam veri gizliliği, şifreleme, güvenlik kontrolleri aracılığıyla güvenliği ve uyumluluğu iyileştirin ve HIPAA, GDPR gibi uyumluluk standartlarını destekler. İncelikli veya hassas iş akışlarını yönetmek ve tahminleri denetlemek için Amazon Augmented AI (A2I) ile insan incelemelerini kolayca uygulayabilirsiniz.

## 12.21. Amazon Transcribe
![125](https://github.com/fatihes1/AWS-ile-Bulut-Bilisimin-Temelleri/assets/54971670/c96631ea-2e20-4d25-8e2c-22e53d6e1f27)

Konuşmaları otomatik olarak metne dönüştüren AWS servisidir. Müşteri aramaları, video dosyaları, klinik konuşmaları ve çok daha fazlasından önemli iş öngörülerini çıkarmanızı sağlar. Tam olarak yönetilen ve sürekli eğitilen son teknoloji konuşma tanıma modelleriyle iş sonuçlarını iyileştirebilirsiniz. Etki alanınıza özgü sözcükleri anlayan özel modellerle doğruluğu artırabilirsiniz. Hassas bilgileri maskeleyerek müşteri gizliliğini ve güvenliğini güvence altına almanızı sağlar.

## 12.22. Amazon Translate
![126](https://github.com/fatihes1/AWS-ile-Bulut-Bilisimin-Temelleri/assets/54971670/8e094583-f740-4d64-a609-42ec7c06fa6d)

Akıcı ve doğru makine çevirisi sağlayan AWS servisidir. Amazon Translate hızlı, yüksek kaliteli, uygun maliyetli ve özelleştirilebilir dil çevirisi sunan bir nöral makine çevirisi hizmetidir. Nöral makine çevirisi, geleneksel istatistiksel 62 ve kural tabanlı çeviri algoritmalarına kıyasla daha doğru ve daha doğal çeviri sunmak üzere derin öğrenim modellerini kullanan bir dil çevirisi otomasyonu biçimidir. 

Amazon Translate ile farklı kullanıcılarınız için web siteleri ve uygulamalar gibi içerikleri yerelleştirebilirsiniz, analiz için büyük hacimlerde metinleri kolayca çevirebilirsiniz ve verimli bir şekilde farklı dilleri konuşan kullanıcılar arasında iletişimi mümkün kılabilirsiniz. 

Intento, 2020 yılında Amazon Translate’i 14 dil çiftinde, 16 endüstri sektöründe ve 8 içerik türünde en iyi makine çevirisi sağlayıcısı olarak seçti.

## 12.23. Apache MXNet on AWS
![127](https://github.com/fatihes1/AWS-ile-Bulut-Bilisimin-Temelleri/assets/54971670/0a48db48-b326-4ef8-9cfa-2b2979d798c4)

Hızla eğitilen ve her yerde çalışan makine öğrenimi uygulamaları oluşturmanızı sağlayan AWS servisidir. Apache MXNet, makine öğrenimine yönelik kullanımı kolay, sade bir API'ye sahip hızlı ve ölçeklenebilir bir eğitim ve çıkarsama çerçevesidir. 

MXNet, beceri düzeyi ne olursa olsun tüm geliştiricilerin bulutta, uç cihazlarında ve mobil uygulamalarda derin öğrenmeyi kullanmaya başlamasına imkân tanıyan Gluon arabirimini içerir. Yalnızca birkaç satır Gluon koduyla nesne algılama, konuşma tanıma, öneri sunma ve kişiselleştirme için doğrusal regresyon, kıvrımlı ağlar ve yinelenen LSTM'ler oluşturabilirsiniz. 

Uygun ölçekte makine öğrenimi modelleri oluşturmaya, eğitmeye ve dağıtmaya yönelik bir platform olan Amazon SageMaker ile AWS'de tümüyle yönetilen bir MXNet deneyimini kullanmaya başlayabilirsiniz. Dilerseniz AWS Deep Learning AMI'lerini kullanarak MxNet’in yanı sıra TensorFlow, PyTorch, Chainer, Keras, Caffe, Caffe2 ve Microsoft Cognitive Toolkit gibi diğer çerçevelerle özel ortamlar ve iş akışları oluşturabilirsiniz.

## 12.24. AWS Deep Learning AMI'leri
![128](https://github.com/fatihes1/AWS-ile-Bulut-Bilisimin-Temelleri/assets/54971670/8aa57789-099f-4674-9044-2d1efd116215)

Hızlıca derin öğrenim uygulamaları oluşturmak için önceden yapılandırılmış ortamlar sağlayan AWS servisidir. AWS Deep Learning AMI'leri, makine öğrenimi uygulayıcılarına ve araştırmacılarına bulutta ve tüm ölçeklerde derin öğrenimi hızlandırmak için kullanabilecekleri altyapıyı ve araçları sunar. TensorFlow, PyTorch, Apache MXNet, Chainer, Gluon, Horovod ve Keras gibi popüler derin öğrenim framework’lerinin ve arabirimlerinin önceden yüklendiği Amazon EC2 bulut sunucularını hızla başlatarak gelişmiş ve özel AI modelleri eğitebilir, yeni algoritmalarla denemeler yapabilir veya yeni beceriler ve teknikler edinebilirsiniz.

## 12.25. AWS Deep Learning Containers
![129](https://github.com/fatihes1/AWS-ile-Bulut-Bilisimin-Temelleri/assets/54971670/0e54b40c-815b-4c3c-b8cb-727f7707b80f)

Derin öğrenme ortamlarını optimize edilmiş, önceden paketlenmiş container görüntüleri ile hızlıca ayarlamanızı sağlayan AWS servisidir. AWS Deep Learning Containers (AWS DL Containers), ortamlarınızı sıfırdan oluşturma ve optimize etme gibi karmaşık bir işlemi atlamanızı sağlayarak özel makine öğrenimi (ML) ortamlarını hızla dağıtmanızı kolaylaştırmak amacıyla, derin öğrenme çerçeveleri önceden yüklenmiş olarak sunulan Docker görüntüleridir. AWS DL Containers; TensorFlow, PyTorch ve Apache MXNet’i destekler. AWS DL Containers’ı Amazon SageMaker ve Amazon Elastic Kubernetes Service (Amazon EKS) üzerinde, kendi kendine yönetilen Kubernetes’i Amazon EC2 ve Amazon Elastic Container Service (Amazon ECS) üzerinde dağıtabilirsiniz. Container’lara Amazon Elastic Container Registry (Amazon ECR) üzerinden ulaşabilir ve hiçbir ücret ödemeden AWS Marketplace’i ziyaret edebilirsiniz. Yalnızca kullandığınız kaynaklar için ödeme yaparsınız. Bu öğretici ile kullanmaya başlayın. 

Docker container’ları, sürekli olarak birçok ortamda çalışan özel ML ortamlarını dağıtmanın popüler bir yoludur. Ancak derin öğrenme için container görüntülerini oluşturmak ve test 63 etmek zor ve hatalara açıktır, üstelik yazılım bağımlılıkları ve sürüm uyumluluğu sorunları nedeniyle günler sürebilir. Ayrıca bu görüntüler, ML iş yüklerini bir bulut sunucusu kümesi boyunca verimli bir şekilde dağıtmak ve ölçeklendirmek için optimize edilmelidir ve bu işlem de özel uzmanlık gerektirir. Çerçeve güncellemeleri yayınlandığında bu süreç tekrarlanmalıdır. Tüm bunlar, geliştiricinin değerli zamanını alan ve yenilik hızınızı yavaşlatan kaçınılmaz ağır yüklerdir. 

AWS DL Containers, popüler derin öğrenme çerçevelerinin en son sürümleri ve ihtiyaç duydukları kütüphanelerle önceden kurulmuş ve test edilmiş Docker görüntüleri sağlar. AWS DL Containers, ML iş yüklerini AWS üzerindeki bulut sunucusu kümelerinde verimli bir şekilde dağıtmak için optimize edilmiştir. Böylece hemen yüksek performans ve ölçeklenebilirlik elde edersiniz.

## 12.26. AWS DeepComposer
![130](https://github.com/fatihes1/AWS-ile-Bulut-Bilisimin-Temelleri/assets/54971670/6ed40867-bf49-4291-8272-0688e1aea3ce)

AWS DeepComposer, geliştiricilere makine öğrenimini kullanmaya başlamaları için yaratıcı bir yol sunar. Makine öğrenimi becerilerinizi genişletmek için tasarlanmış bir müzik klavyesi ve en yeni makine öğrenimi teknikleriyle kelimenin tam anlamıyla uygulamalı hale getirmenizi sağlar. 

Tamamı yapay zekâ destekli, saniyeler içinde tamamen orijinal bir şarkıya dönüşecek bir melodi oluşturmak için AWS DeepComposer klavyesini kullanmaya başlayın. Geliştiricileri eğitmek için özel olarak tasarlanan AWS DeepComposer, tek bir kod satırı yazmak zorunda kalmadan üretken AI modelleri oluşturmaya başlamak için kullanılabilecek öğreticiler, örnek kod ve eğitim verilerini içerir.

## 12.27. AWS DeepLens
![131](https://github.com/fatihes1/AWS-ile-Bulut-Bilisimin-Temelleri/assets/54971670/b262963e-18e7-4f7c-9b87-3fbf3b9cb85d)

AWS DeepLens, derin öğrenme becerilerini genişletmek için tasarlanan önceden eğitimli modeller, kod, öğreticiler ve tümüyle programlanabilir bir video kamera ile makine öğrenimini kelimenin tam anlamıyla yazılım geliştiricilerin denetimine bırakır.

## 12.28. AWS DeepRacer
![132](https://github.com/fatihes1/AWS-ile-Bulut-Bilisimin-Temelleri/assets/54971670/60c37a4b-b3e8-4a36-843f-240d85f0e542)

## 12.29. AWS Inferentia
AWS tarafından özel olarak tasarlanmış yüksek performanslı makine öğrenimi çıkarım çipidir. AWS'nin vizyonu, derin öğrenmeyi günlük geliştiriciler için yaygın hale getirmek ve düşük maliyetli, kullandıkça öde kullanım modelinde sunulan son teknoloji altyapıya erişimi demokratik hale getirmektir. AWS Inferentia, Amazon'un derin öğrenme iş yüklerini hızlandırmak için tasarlanmış ilk özel silikonudur ve bu vizyonu gerçekleştirmeye yönelik uzun vadeli bir stratejinin parçasıdır. AWS Inferentia, bulutta yüksek performanslı çıkarım sağlamak, toplam çıkarım maliyetini azaltmak ve geliştiricilerin makine öğrenimini iş uygulamalarına entegre etmelerini kolaylaştırmak için tasarlanmıştır. 

AWS Neuron yazılım geliştirme kiti (SDK), AWS Inferentia için iş yüklerinin performansını optimize etmeye yardımcı olan bir derleyici, çalışma zamanı ve profil oluşturma araçlarından oluşur. Geliştiriciler, Tensorflow, PyTorch ve MXNet gibi popüler çerçeveler üzerinde oluşturulmuş ve eğitilmiş karmaşık sinir ağı modellerini dağıtabilir ve bunları AWS Inferentia tabanlı Amazon EC2 Inf1 bulut sunucularına dağıtabilir. Bugün kullandığınız ML çerçevelerini kullanmaya devam edebilir ve modellerinizi minimum kod değişikliğiyle ve satıcıya özel çözümlere bağlanmadan Inf1'e geçirebilirsiniz.

## 12.30. AWS Panorama
![133](https://github.com/fatihes1/AWS-ile-Bulut-Bilisimin-Temelleri/assets/54971670/00e3ee65-79c4-447d-b0cf-f37922a1686f)

Uçta görüntü işleme operasyonlarınızı iyileştirmenize yardımcı olan AWS servisidir. Yerel alan ağınızla sorunsuz şekilde entegre olan AWS Panorama cihazları sayesinde mevcut kamera filonuza görüntü işleme (CV) özelliğini ekleyebilirsiniz. Video akışlarını milisaniyeler içinde analiz edebildiğiniz tek bir yönetim arabiriminden yüksek doğruluk ve düşük gecikme süresi ile yerel olarak tahminlerde bulunmanızı sağlar. Verilerinizin nerede depolandığını kontrol edip sınırlı internet bant genişliğiyle çalışabilmek için video akışlarınızı uçta işleyebilirsiniz.

## 12.31. PyTorch on AWS
![134](https://github.com/fatihes1/AWS-ile-Bulut-Bilisimin-Temelleri/assets/54971670/e15004e7-5e95-4a8c-b91b-6e21c8011a9e)

AWS'de kullanımı kolay, yüksek performanslı derin öğrenme servislerinden biridir. PyTorch, makine öğrenimi modelleri geliştirip bunları üretime dağıtmayı kolaylaştıran açık kaynak bir derin öğrenme çerçevesidir. PyTorch geliştiricileri, AWS'nin Facebook ortaklığıyla oluşturup sürdürdüğü PyTorch model sunma kitaplığı TorchServe'ü kullanarak modelleri hızlı ve kolay şekilde üretime dağıtabilir. PyTorch, dağıtılan eğitime yönelik olarak, AWS üzerinde yüksek performans için ayarlanmış dinamik hesaplama grafikleri ve kitaplıkları da sağlar. 

PyTorch modellerini uygun ölçekte oluşturmayı, eğitmeyi ve dağıtmayı hem kolay hem de uygun maliyetli hale getiren, tam olarak yönetilen makine öğrenimi hizmeti Amazon SageMaker ile PyTorch on AWS'yi kullanmaya başlayabilirsiniz. Altyapıyı kendiniz yönetmeyi tercih ediyorsanız özel makine öğrenimi ortamlarını hızlı bir şekilde dağıtmak için PyTorch'un en son sürümüyle birlikte kaynaktan oluşturulmuş ve performans için optimize edilmiş halde gelen AWS Deep Learning AMI'lerini veya AWS Deep Learning Containers'ı kullanabilirsiniz.

## 12.32. TensorFlow on AWS

![135](https://github.com/fatihes1/AWS-ile-Bulut-Bilisimin-Temelleri/assets/54971670/5638f770-4ac2-4984-a57f-2e512306e131)

TensorFlow, araştırmacıların ve geliştiricilerin, uygulamalarını makine öğrenimiyle geliştirmek için kullanabilecekleri birçok derin öğrenme çerçevesinden biridir. AWS, TensorFlow için geniş destek sağlayarak müşterilerin bilgisayarla görme, doğal dil işleme, konuşma çevirisi ve daha pek çok alanda kendi modellerini geliştirmelerine ve sunmalarına olanak tanır. 

TensorFlow modellerini uygun ölçekte oluşturmayı, eğitmeyi ve dağıtmayı kolay ve uygun maliyetli hale getiren, tam olarak yönetilen bir makine öğrenimi hizmeti olan Amazon SageMaker'ı kullanarak AWS'de TensorFlow kullanmaya başlayabilirsiniz. Altyapıyı kendiniz yönetmeyi tercih ediyorsanız, özel makine öğrenimi ortamlarını hızlı bir şekilde dağıtmak için TensorFlow'un en son sürümüyle birlikte kaynaktan oluşturulan ve performans için optimize edilmiş AWS Deep Learning AMI’lerini veya AWS Deep Learning Container’larını kullanabilirsiniz.

