# 22. Ön Uç Web ve Mobil Servisleri
## 22.1. Amazon API Gateway
![206](https://github.com/fatihes1/AWS-ile-Bulut-Bilisimin-Temelleri/assets/54971670/a580d9ec-ce06-4d5a-9be3-cab95f1ab700)

Dilediğiniz ölçekte API'ler oluşturabileceğiniz bunların bakımını yapan ve güvenli olmasını sağlayan AWS servisidir. Amazon API Gateway, geliştiriciler tarafından istenen ölçekte API'ler oluşturulup yayımlanmasını, bunların izlenmesini, bakımın yapılmasını ve güvenliğinin sağlanmasını mümkün kılan, tam olarak yönetilen bir hizmettir. API'ler; uygulamaların arka uç hizmetlerinizdeki verilere, iş mantığına veya işlevlere erişmesini sağlayan "giriş kapıları" görevini görür. API Gateway'i kullanarak gerçek zamanlı çift yönlü iletişim uygulamalarını mümkün kılan RESTful API'leri ve WebSocket API'leri oluşturabilirsiniz. API Gateway, container'lı ve sunucusuz iş yüklerine ek olarak web uygulamalarını da destekler. 

API Gateway, yüz binlerce API çağrısının kabul edilip işlenmesi için gerekli olan trafik yönetimi, CORS desteği, yetkilendirme ve erişim denetimi, kısıtlama, izleme, API sürüm yönetimi dahil olmak üzere tüm görevleri üstlenir. API Gateway'de minimum ücret veya peşin maliyet yoktur. Aldığınız API çağrıları ve dışarı aktarılan veri miktarı karşılığında ücret ödersiniz ve API Gateway'in katmanlı fiyatlandırma modeli sayesinde API kullanımınızın ölçeği büyüdükçe maliyetinizi düşürebilirsiniz.

## 22.2. Amazon Location Service
![207](https://github.com/fatihes1/AWS-ile-Bulut-Bilisimin-Temelleri/assets/54971670/6b0af769-f4e0-4bc2-9953-5911b13766f3)

Uygulamalarınıza güvenle ve kolayca konum verisi eklemenizi sağlayan AWS servisidir. Amazon Location Service, geliştiricilerin veri güvenliğini ve kullanıcı gizliliğini tehlikeye atmadan uygulamalara konum işlevleri eklemelerini kolaylaştırır. 

Konum verileri, günümüz uygulamalarının önemli bir bileşenidir ve varlıkları takip etmeden konuma dayalı pazarlamaya kadar farklı özellikler sağlar. Ancak geliştiriciler, uygulamalarına konum işlevini entegre ederken önemli engellerle karşılaşır. Buna maliyet, gizlilik ve güvenlik açıkları ile yorucu ve yavaş entegrasyon işi dahildir. 

Amazon Location Service uygun fiyatlı veri, takip ve bölge sınırı özelliklerinin yanı sıra AWS hizmetleriyle yerel entegrasyonlar sağlar. Böylece, özel geliştirmenin yüksek maliyeti olmadan hızlı bir şekilde gelişmiş konum özellikli uygulamalar oluşturabilirsiniz. Amazon Location Service ile konum verilerinizin kontrolü sizde olur ve tescilli verileri, hizmetten alınan verilerle birleştirebilirsiniz. Amazon Location Service küresel, güvenilir sağlayıcılar Esri ve HERE'dan yüksek kaliteli verileri kullanarak uygun maliyetli, konuma bağlı hizmetler (LBS) sağlar.

## 22.3. Amazon Pinpoint
![208](https://github.com/fatihes1/AWS-ile-Bulut-Bilisimin-Temelleri/assets/54971670/dd2cb07c-1b4d-46ba-9a00-59fcc6259ab2)

Çok kanallı pazarlama iletişimi hizmeti sağlayan AWS servisidir. Amazon Pinpoint, esnek ve ölçeklenebilir bir gelen ve giden pazarlama iletişimi hizmetidir. E-posta, SMS, anlık bildirim, sesli bildirim ve uygulama içi mesajlaşma gibi kanallar üzerinden müşterilerle bağlantı kurabilirsiniz. Amazon Pinpoint'in kurulumu ve kullanımı kolaydır ve tüm pazarlama iletişimi senaryoları için esneklik sunar. Kampanya hedef kitlenizi doğru müşteri segmentlerine ayırın ve iletilerinizi doğru içeriklerle kişiselleştirin. Amazon Pinpoint'teki teslimat ve kampanya ölçümleri, iletişimlerinizin başarısını ölçer. Amazon Pinpoint, sizinle birlikte büyüyerek, kanallar genelinde günlük milyarlarca iletiye kadar küresel olarak ölçeklenebilir.

## 22.4. Amazon Simple Email Service (SES)
![209](https://github.com/fatihes1/AWS-ile-Bulut-Bilisimin-Temelleri/assets/54971670/beab6735-4ee6-40dc-9a72-ae71cd85f805)

Yüksek ölçekli gelen ve giden bulut e-posta hizmeti sunan AWS servisidir. Amazon Simple Email Service (SES), geliştiricilerin herhangi bir uygulamadan posta göndermesine olanak tanıyan uygun maliyetli, esnek ve ölçeklenebilir bir e-posta hizmetidir. Amazon SES'yi işlemsel, pazarlama veya toplu e-posta iletimi gibi birkaç farklı e-posta kullanım senaryosunu destekleyecek şekilde hızlıca yapılandırabilirsiniz. Amazon SES'nin esnek IP dağıtımı ve e-posta kimlik doğrulaması seçenekleri, teslim edilebilirliği artırır ve gönderenin itibarını korur. Analiz verilerinin gönderilmesi sayesinde de her bir e-postanın etkisi ölçülür. Amazon SES sayesinde e-postaları güvenli biçimde, global olarak ve uygun ölçekte gönderebilirsiniz.

## 22.5. AWS Amplify
![210](https://github.com/fatihes1/AWS-ile-Bulut-Bilisimin-Temelleri/assets/54971670/ebf301b6-0956-4fb6-8e77-0a8f32ce7c1a)

Genişletilebilir tam yığın web uygulamalarını ve mobil uygulamaları daha hızlı oluşturmanızı sağlayan, başlaması kolay, ölçeklendirmesi kolay AWS servisidir. Kimlik doğrulaması, depolama, veri ve daha fazlası ile tam yığın uygulamaları, ön uç kullanıcı arabirimini ve arka uçları görsel olarak oluşturur. 

Web uygulamalarını ve mobil uygulamaları birkaç kod satırıyla yeni ve mevcut AWS kaynaklarına bağlar. Statik web sitelerini, tek sayfalı web uygulamalarını ve sunucu tarafında oluşturulan uygulamaları sadece birkaç tıklamayla oluşturup, dağıtıp barındırabilirsiniz. Yeni kullanım örneklerini, DevOps uygulamalarını ve kullanıcı artışını desteklemek için 175'ten fazla AWS hizmetine erişme imkanını oluşturur.

## 22.6. AWS AppSync
![211](https://github.com/fatihes1/AWS-ile-Bulut-Bilisimin-Temelleri/assets/54971670/5544c86d-983a-418e-9fbf-c4b18c528a51)

Ölçeklenebilir GraphQL API’ler ile uygulama gelişimini hızlandırır. Kuruluşlar, ön uç geliştiricilere birden fazla veri tabanını, mikro hizmeti ve API'yi tek bir GraphQL uç noktası ile sorgulama imkânı vererek uygulamaları daha hızlı geliştirmelerine yardımcı olduğu için GraphQL ile API'ler oluşturmayı seçmektedir. 

AWS AppSync, AWS DynamoDB, Lambda ve diğerleri gibi veri kaynaklarına güvenli bir şekilde bağlanmanın getirdiği ağır yük ile başa çıkarak GraphQL API’ler geliştirmeyi kolaylaştıran, tam olarak yönetilen bir hizmettir. Performansı arttırmak için önbellekler ekleme, gerçek zamanlı güncellemeleri desteklemeye yönelik abonelikler ve çevrimdışı istemcilerin senkronize olmasını sağlayan istemci tarafı veri depoları bu kadar kolay. AWS AppSync, dağıtıldığında API istek hacimlerini karşılamak için GraphQL API yürütme altyapınızın ölçeğini otomatik olarak büyütür ve küçültür.

## 22.7. AWS Device Farm
![212](https://github.com/fatihes1/AWS-ile-Bulut-Bilisimin-Temelleri/assets/54971670/6dcad0bb-4c9e-43d8-b45f-289d2e2e638e)

AWS Cloud’da barındırılan masaüstü tarayıcılarda ve gerçek mobil cihazlarda test yaparak web ve mobil uygulamalarınızın kalitesini artırır. AWS Device Farm, hiçbir test altyapısı tedarik etme ve yönetme ihtiyacı duymadan çok çeşitli masaüstü tarayıcılarda ve gerçek mobil cihazlarda test yapma olanağı tanıyarak web ve mobil uygulamalarınızın kalitesini artırmanızı sağlayan bir uygulama test hizmetidir. Test paketinizin daha hızlı tamamlanması için testlerinizi birden fazla masaüstü tarayıcıda veya gerçek cihazda aynı anda çalıştırmayı destekleyen bu hizmet, uygulamanızdaki sorunları hızla tespit etmenize yardımcı olmak için videolar ve günlük dosyaları oluşturur.
