# ÖNSÖZ
Bulut bilişim bilgi işlem hizmetlerinin (sunucu, depolama, veri tabanı, ağ, yazılım, analiz ve makine zekâsı dahil) internet üzerinden sağlanarak daha hızlı inovasyon, esnek kaynaklar ve ekonomik ölçeklendirme sunulması anlamına gelir. Bulut bilişim, işletmelerin BT kaynaklarına bakış açısını önemli ölçüde değiştirmiştir. Günümüzde veri merkezlerinin yetersiz kalması, esneklik kabiliyeti eksikliği, yüksek maliyetler gibi sebeplerden dolayı kişiler bulut bilişime yönelmeye başlamıştır. Bu yoğun talep sonucunda bulut bilişim hızlı bir şekilde popülerleşmiş ve bu doğrultuda kapsamlı servisler sunmaya başlamıştır. Bulut bilişimin ne olduğunun tam olarak kavranılamaması sebebi ve bu alanda Türkçe kaynak yetersizliğini giderme amacı ile bu kılavuz hazırlanmıştır. Kılavuz boyunca bulut bilişimin tarihi, gelişimi sürecindeki konseptler, bulut bilişim pazarında büyük bir paya sahip olan Amazon Web Services bünyesinde sunulan hizmetlerin tanımı ve bu hizmetlerden bazı önemli servislerin kullanımı hakkında detaylı bilgi sunulmaktadır.

*Fatih Es, Bursa 2022*
